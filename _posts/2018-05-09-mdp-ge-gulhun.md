---
layout: post
title: ޑިމޮކުރަސީ އާ، އަދުލު އިންސާފާ، ހަމަހަމަކާއި، އިންސާނީ ޙައްޤުތަކަށް ވަކާލާތުކުރާ އެމްޑީޕީ އާ, އެ ޕާޓީގެ ސިޔާސީން ގެގުޅުން އެންމެ ހުދުމުޚުތާރު، އެންމެ ކޮރަޕްޓު، އެންމެ އަނިޔާވެރި މީހުންނާއި ސަރުކާރުތަކާއެކު
date: 2018-05-09
---
![mdpgegulhun](/assets/mdpgulhun3.jpeg) 
<br/><br/>
ހަމަހަމަކަމާއި، އަދުލު އިންސާފު ގެނެސް ދިނުމަށްކަމަށް ބުނެ ރާއްޖޭގެ ވެރިކަމަށް ދެ ފަހަރު މަތިން އައި އެމްޑީޕީ އާ، ޑިމޮކުރަސީގެ ބައްޕައާއި އިންސާނީ ޙައްޤުތަކުގެ މަންމައިން ކަމުގައި ދައުވާކުރާ އެމްޑީޕީގެ ބޮޑުން ގުޅުން ބަދަހިކޮށް، ގާތް ރައްޓެހިންނާ މަދަދު ގާރުންނާ، ސްޕޮންސަރތަކުގެ ގޮތުގައި މިތިބީ ދުނިޔޭގެ އެންމެ އަނިޔާވެރި، އެންމެ ކޮރަޕްޓު، އެންމެ ޚުދު މުޚުތާރު އަދި އެންމެ ގިނައިން އެމްޑީޕީއާ އޭގެ ބޮޑުން ވަކާލާތުކުރާ އިންސާނީ ޙައްޤުތަކަށް އަރައިގަނެފައިވާ މީހުންނެވެ. 
<br/><br/>
އެމްޑީޕީގެ ރޫހާނީ ލީޑަރު، އަންނި ގާތް ގުޅުންތައް ބާއްވާ އަދި އެބަޔެއްގެ ފަރާތުން "އަލްޓަނޭޓިވް ނެރޭޓިވް" (އިސްލާމްދީން ނޫން އެހެންގޮތެއް) ހޯދުމަށް [ޑެންމާކުގައި މަދަދަށް އެދި](https://www.youtube.com/watch?v=zJ7lH9oaLKU) އަދި ފޮޓޯ ތަކުންވެސް އެބަޔަކާ އަތްޖޯޑުކޮށް ބައްދާ ހަދާ "ޖެސުއިޓްސް" އާ އޭގެ ފާދިރީންތަކަކީ އެންމެ ގިނައިން ކުޑަކުދިންނާ އަންހެނުންގެ ޙައްޤުތަކަށް އަރައިގަނެފައިވާ މީހުންނެވެ. މީގެ ތެރޭ އާންމުން ފެލައިގެން ހަށިވިއްކާ އަންހެނުން ގަނެ ޖިންސީ އެދުންތައް ފުއްދާ ފާދިރީންނާ، ފައްޅީގައި މަސައްކަތްކުރާ އަންހެނުންނާ، އެތަނަށް އަޅުކަންކުރަން ދާ އަންހެނުން ގަދަކަމުންނާއި ރުހުމުގައި ޖިންސީ އެދުން ފުއްދާ ފާދިރީންނާ، ޅަފުރާ ފިރިހެން ކުދިންނާއެކު ލިވާތުކުރާ ފާދިރީންނާ އަދިވެސް އެތައް ކުޅިއެއްގެ، އެތައް ގޮތަކުން ގަދަކަމުންނާ، އާއްމު މީހުން ހައްލާލައިގެން އެމީހުންގެ ޖިންސީއެދުންތައް ފުއްދާ ފާދިރީންތައް ހިމެނެއެވެ. [އިތުރަށް މައުޟޫމާތު ހޯދުމަށް މި ރިޕޯޓު ކިޔާލައްވާ](https://www.nwpb.org/2018/12/17/after-years-of-sexual-abuse-in-native-communities-jesuits-sent-many-to-retire-on-gonzagas-campus/). އެމްޑީޕީގެ ބޮޑުންގެ އަރިސް "ޖެސުއިޓްސް" އަކީ ކުޑަކުދިންނާ ބެހުމާއި އަންހެނުން ރޭޕުކުރަން ބޮޑު ނެޓުވޯކެއް ދުނިޔޭގެ އެތައް މިތަނުގައި ހިންގާ ބަޔެކެވެ. ނިއުޔޯކު ޓައިމްސް އިން [ރިޕޯޓު ކޮށްފައިވާގޮތުން](https://www.nytimes.com/2019/01/15/nyregion/catholic-church-sex-abuse-jesuits.html) ޖިންސީ ގޯނާކުރާ "50 ޖެސުއިޓްސް" ފާދިރީންގެ ނަންވަނީ ހާމަކޮށްފައެވެ. އެމްޑީޕީއިން ވަކާލާތުކުރާ ކުޑަކުދިންނާ އަންހެނުންގެ ޙައްޤުތަކަށް އަރައިގަތުމުގައި ބޮޑު ތާރީޚެއް އޮންނަ މިފާދިރީންތަކުގެ ނެޓުވޯކު ސްކޫލްތަކާއި ފައްޅިތަކުގެ ޒަރީއާއިން ދުނިޔޭގެ އެކިކަންކޮޅުތަކަށްވަނީ ފުޅާވެގެން ގޮސްފައެވެ. އަދި މިއަދު ހާމަވެފައިވާ ޖިންސީ ގޯނާތަކުގެ ކުއްތަކަކީ މީގެ 10 ވަރަކަށް 20 އަހަރު ކުރީގެ މައްސަލަތަކެއްކަމަށްވެސް ނިއުޔޯކު ޓައިމްސް އިންވަނީ ރިޕޯޓުކޮށްފައެވެ. މި ފާދިރީންތަކުގެ އަނިޔާވެރިކަމާއި ވަޙުޝީކަން އެތައް އަހަރެއްވާންދެން އޮއްބާލައި، (https://www.latimes.com/nation/la-fg-vatican-pope-us-abuse-20180826-story.html)[ފޮރުވާފައިވަނީ] މިހުރިހާ ފާދިރީންތަކުގެ ބޮޑު ޖަމާޢަތްކަމުގައިވާ "ވެޓިކަން" އެވެ. އަދި ތުއްތު އަންހެން ކުދިންނާ، ފައްޅިތަކުގައި މަސައްކަތްކުރާ "ނުންސް" އާ އަންހެން އަޅުވެރިންގެ ތެރެއިން ފާދިރީންނަށް ނަހަލާލަށް ބަނޑު ބޮޑުވާ މީހުންގެ ދަރިން ފޮރުވައިދޭނެ އިންތިޒާމްތަކެއްވެސް "ވެޓިކަން" ވަނީ ހަމަޖައްސާފައިވާކަމަށް "ޔޫއެސް އޭ ޓުޑޭ" އިންވަނީ [ރިޕޯޓުކޮށްފައެވެ](https://www.usatoday.com/story/news/nation/2019/02/19/vaticans-secret-rules-priests-who-father-children/2918042002/). އަދި މީގެ އިތުރަށް ދުނިޔޭގެ އެތައް މިތާ، ޒަމާނުއްސުރެ މި ފާދިރީންތަކުގެ ޖިންސީ ގޯނާތަކުގެ ކުށުގެ ރިކޯޑުތައްވެސް ފައްޅިތަކުން ފުހެލާފައިވާކަމަށް ޕޯޕު އައްޔަންކޮށްފައިވާ [ކާޑިނަލް އެއްވަނީ އިއުތިރާފްވެފައެވެ](https://www.vox.com/2019/2/23/18237702/catholic-church-sex-abuse-summit-destroyed-documents). ކަން މިހެން ހުރުމާއެކު އެމްޑީޕީއާ އޭގެ ބޮޑުންނަށް، ނިކަމެތި އަންހެނުންނާ ކުޑަކުދިންގެ ނާޖާއިޒު ފައިދާ ނަގައި، ކޮރަޕްޓު، މުޅޯ، ރޭޕިސްޓު ފާދިރީންނަށް ސަނާކިޔަ އެވެރިންގެ ފަރާތުން ފަންޑު ހޯދައި، އެވެރިންނާ ގުޅިގެން ކޮން އިންސާނީ ޙައްޤުތަކެއްތޯ ހިމާޔަތްކުރެވޭނީ؟
<br/><br/>
![mdpgegulhun-uk](/assets/mdpgulhun2.jpeg) 
<br/><br/>
ދެން އޮތީ އެމްޑީޕީގެ ސިޔާސީ އެކުވެރިންނަށް ނަޒަރު ހިންގާލުމެވެ. މީގެ ތެރޭ 2012 ގައި ކުރި ބަޣާވާތުން ވެރިކަން ވައްޓާލުމާއެކު އަންނި އެބަޔެއްގެ ފަރާތުން ރައްކާތެރިކަން ހޯދި އިނގިރޭސީންނަކީ އިސްތިއުމާރާއި، ކަޅު ނަސްލުގެ މީހުން އަޅުވެތި ކުރުމާއި، އިންސާނީ ޙައްޤުތަކައް އަރައިގަތުމާއި، ޤަތުލު އާންމުގެ ބޮޑު ތާރީޚެއް އޮތްތަނެކެވެ. ފަހުގެ ތާރީޚުގައި އިނގިރޭސި ވިލާތުންވަނީ ޢިރާގައި އަފްޣާނިސްތާނަށް އަރައި، މުސްލިމުންނާ ދެކޮޅަށް އެތައް ޤަތުލު އާންމަކާއި އިންސާނީ ޙައްޤުތަކެއް ނިގުޅައިގަނެފައެވެ. އިނގިރޭސިވިލާތުގެ ގާޑިއަން ލިޔާ ކޮބައެން ހިންގި އިންވެސްޓިގޭޝަންއަކައް ރިއާޔަތްކޮށް އެމްއެމްއީ އިން [ރިޕޯޓުކޮށްފައިވާ](https://www.wsws.org/en/articles/2019/02/13/warc-f13.html) ގޮތުން ޢިރާޤާއި ސޫރިޔާގައި މުސްލިމު އަންހެނުންނާ ކުޑަކުދިން ބޭނުންވަރަކަށް މެރުމަށް އިނގިރޭސި ވިލާތުގެ ސަރުކާރުންވަނީ ހުއްދަ ދީފައިކަމަށެވެ. އިނގިރޭސި ވިލާތުގެ ލޭބަރ ޕާޓީގެ ސިޔާސީ ލީޑަރު ޖެރެމީ ކޮބެއިން ވަނީ ޢިރާޤު ހަނގުރާމައަކީ ޤާނޫނާ ޚިލާފަށް ކުރެވެނު ހަނގުރާމައެއްކަމަށް [ބުނެފައެވެ.](https://www.independent.co.uk/news/uk/politics/jeremy-corbyn-tony-blair-could-face-war-crimes-trial-over-illegal-iraq-invasion-10439020.html) އަދި [މިހަނގުރާމަތަކުގެ ތެރޭ އެކަނިވެސް އިނގިރޭސި ވިލާތުގެ ސަރުކާރުންނާ އޭގެ ސިފައިނުންވަނީ ބޮންއަޅައިގެންނާ، ޖަލުތަކުގައި އަނިޔާކޮށްގެން މިލިއަނަކަށްވުރެ ގިނަ މުސްލިމުން މަރާފައެވެ. މީގެ ތެރޭ ގިނައީވެސް ކުޑަކުދިންނާ އަންހެނުންނެވެ](http://www.stopwar.org.uk/index.php/iraq/688-another-day-another-atrocity-in-the-endless-and-forgotten-iraq-war). އަދި ޞަލީބީ ޤައުމުތަކުން އިސްވެ ކޮށްފައިވާ މި ހަނގުރާމައިގެ އެތައް ލިޔެކިޔުމަކާއި، ހެކިތައް ނައްތާލުމާއި، އެމެރިކާއިން އެ ހެކިތައް ހިފެހެއްޓުމާއި، ސީއައިއޭ ގެ ޖާސޫސް އޮޕަރޭޝަންތަކުގެ ސަބަބުން ޙަޤީގަތުގައި، އަސްލު މުސްލިމުންނަށް ލިބުނު އަނިޔާތަކާއި ގެއްލުންތައް ވަޒަންކުރާކަށް ނޭންގެއެވެ. ކަމާބެހޭ ފަރާތްތަކުން އަންދާސީ ހިސާބުކުރަނީ އަފްޣާނިސްތާނާއި ޢިރާޤުގައި އެނގި ލިޔެވިފައިވާ ގެއްލުންތަކަށްވުރެ އެތައް ގުނައެއްގެ ގެއްލުން މުސްލިމުންނަށް ލިބިފައިވާކަމަށެވެ. އަދި އެމްޑީޕީގެ ރޫހާނީ ލީޑަރު، އަންނި އިނގިރޭސި ވިލާތުގައި 3 އަހަރު ވާންދެން، ޑޭވިޑް ކެމަރަން ސަރުކާރާއެކީ ކުރެވުނީ "އަގުހުރި" މަސައްކަތްތަކެއް ކަމަށް ބުނެފައިވާއިރު، އެދުވަސްވަރު ޑޭވިޑް ކެމަރަން ދިޔައީ ޢިރާޤާއި ސޫރިޔާއަށް ބޮންއަޅައި އެތަކެއް މުސްލިމުންތަކެއް މަރަމުންނެވެ. [ބައިވަރު "ހިއުމަން ރައިޓް" ޖަމާއަތްތަކުން ސޮއިކޮށްފައިވާ ސިޓީއެއްގައި](https://www.independent.co.uk/news/uk/politics/david-cameron-accused-of-ill-judged-attacks-on-iraq-war-crime-investigators-a6840541.html) ބުނެފައިވާގޮތުން ކެމަރަން ސަރުކާރުގެ އަމުރަށް އިނގިރޭސިވިލާތު ސިފައިނުން ވަނީ ޢިރާޤުގައި އެތައް އަނިޔާވެރިކަމުގައިވެސް ހައްދު ފަހަނައަޅާފައިވާ ޖަރީމާތަކެއް ހިންގާފައެވެ. އަދި "ސްކޮޓިޝް ރެސިސްޓަންސް" ޖަމާއަތުގެ މެމްބަރުންތަކެއްވަނީ ސޫރިޔާއަށް އިނގިރޭސިވިލާތުން ބޮންއަޅައި، އެތަކެއް ލާއިންސާނީ ޖަރީމަތަކެއް ހިންގަމުންދާ ހަނގުރާމަޔަކީ ޤާނޫނާ ޚިލާފަށް އެގައުމުން ކުރަމުންދާ ހަނގުރާމައެއްކަމަށް ފުލުހުންނަށްވެސް [ރިޕޯޓުކޮށްފައެވެ](https://www.independent.co.uk/news/uk/politics/david-cameron-reported-to-police-as-a-war-criminal-for-bombing-syria-a6763831.html). އަދި މީގެ އިތުރުން އަންނި ގާތް ގުޅުންތައް ބާއްވާ، މަދަދު ހޯދާފައިވާ [ކެމަރަން ސަރުކާރުންވަނީ އޭނާގެ ކުރީ، ޓޯނީ ބްލެއަރ ސަރުކާރުން ޢިރާޤުގައި ހިންގި އެތަކެއް ލާއިންސާނީ ޖަރީމާތައްވެސް ފޮރުވައިދީފައެވެ](http://www.stopwar.org.uk/index.php/news/1448-if-the-us-and-britain-really-want-to-fight-isis-here-s-what-they-should-do). އަދި މީގެ އިތުރުން ވައްކަމާއި ކޮރަޕްޝަނުގައިވެސް މި ސަރުކާރުތައްވަނީ އެތައް ދަރަޖައެއް މަތީގައެވެ. މިހެންކަމުން އެމްޑީޕީއިން އެ ވަކާލާތުކުރަނީ ޙަޤީގަތުގައިވެސް ވައްކަން ނައްތާލުމާއި، އަދުލު އިންސާފު ޤާއިމްކުރުމާއި، އިންސާނީ ޙައްޤުތައް ރައްކާތެރިކުރަން ކަމުގައިވާނަމަ އެމީހުން ފުރަތަމަ ކުއްވެރިކުރަންޖެހޭނީ އެކަންތައްތަކަށް އެންމެ ބޮޑަށް އަރައިގަނެފައިވާ އެމީހުންގެ އެންމެ ގާތް އެކުވެރި އިނގިރޭސި މަދަދު ގާރުން ނޫންތޯ؟ އަދި އަނިޔާވެރިން އަތުން އެލިބޭ ފަންޑުތަކާއި، އެހީތަކަކީ ޙަޤީގަތުގައި އެ އަނިޔާވެރިންގެ އަނިޔާއަށް ލޯމެރުމަށް ލިބޭ ރިޝްވަތު ނޫންބާ؟
<br/><br/>
![mdpgulhun-in](/assets/mdpgulhun1.jpeg) 
<br/><br/>
ދެން އޮތީ އެމްޑީޕީ ގެ ބޭއެއް ފަދައިން ދެކޭ އިންޑިއާއެވެ. އިންޑިއާޔަކީ މުޅި ދުނިޔެއިންވެސް އަންހެނުންނަށް އެންމެ ނުރައްކާތެރި ތަން ކަމުގައި [ހޯދުންތަކުންވަނީ](http://news.trust.org/item/20180612134519-cxz54/) އެނގިފައެވެ. އަންނި އާ އޭނާގެ އައުވާނުން ސީރިޔާއަށް ހިޖުރަކޮށްފައިވާ އަންހެން ކަނބަލުންނަށް އެއްވެސް ހެއްކެއް ޤަރީނާއެއް ނެތި ޒިނޭގެ ތުހުމަތު އަޅުވާއިރު، އޭނާގެ އެކުވެރި އިންޑިޔާގައި އަންހެނުން ރޭޕުކުރުމަކީ އާއްމު ކަމެކެވެ. ދުވާލަކު މަދުވެގެން ހަތަރު ރޭޕު ގަޑީރެއްތެރޭ އިންޑިއާގައި ހިނގާކަމަށް ރިޕޯޓުތައް ބުނެއެވެ. އަދި މީގެ އިތުރުން ރައީސް އިބޫގެ ތަރުހީބާއެކު އަންނި 9 އަހަރުގެ ކުޑަކުދިން ކާވެނި ކުރުމޭ ކިޔައިގެން ނަބިއްޔާއަށް ފުރައްސާރަކުރިއިރު [18 އަހަރު ނުވާ އަންހެން ކުދިންނާ ކާވެނި ކުރުމަކީ އިންޑިއާގެ އާދަކާދައެވެ](https://www.nationalgeographic.com/photography/proof/2018/04/child-brides-marriage-shravasti-india-culture/). އަދި މި ތަފާސް ހިސާބުތަކަކީ އަސްލުގައި އެޔަށްވުރެ ބޮޑެތި ނަންބަރު ތަކެއް ހިމެނޭނެ ތަފާސް ހިސާބުތަކެކެވެ. މީގެ ތެރޭ ޖިންސީގޯނާއާ ރޭޕުގެ ސަބަބުން ބަނޑުބޮޑުވެ ދަރިވައްޓާފައިވާ 63 މިލިއަން އަންހެނުން "ގެއްލިފައިވާ"ކަމަށާއި 21 މިލިއަން އަންހެނުން ބިކަވެފައިވާކަމަށް [ރިޕޯޓުތައް ބުނެއެވެ](https://www.washingtonpost.com/news/worldviews/wp/2018/06/27/india-ranked-worlds-most-dangerous-place-for-women-reigniting-debate-about-womens-safety/?utm_term=.093b10a8edd5). އެބަޔެއްގެ އާދަކާދައިގައިވެސް އަންހެނުންނަކީ ޖަނަވާރުންނަށްވުރެވެސް ދަށު ބައެއްކަމުގައި ހިތާ އިންޑިޔާގެ ހިންދޫއިންނާ އަދި އެވެރިންގެ ބޮޑުންނާ ގާތްގުޅުންތައް އެމްޑީޕީގެ ބޮޑުން ބާއްވާއިރު ކޮން އަންހެނުންގެ ޙައްޤަކަށްތޯ މިވެރިން މިގޮވާލަނީ؟
<br/><br/>
އަދި ޚާއްޞަކޮށް އެމްޑީޕީއާ އޭގެ ބޮޑުން ގާތްގުޅުންތައް ގާއިމްކޮށްފައިވާ ބީޖޭޕީ ޕާޓީއަކީ ކޮރަޕްޝަނާ އަނިޔާވެރިކަމުގައި ހައްދުފަހަނައަޅާފައިވާ ބަޔެކެވެ. މޯދީއާ އޭނާގެ ޕާޓީއަކީ ކޮރަޕްޝަނުގެ "ބައްޕަ" ކަމުގައި "އިންޑީއާ ޓުޑޭ" އިން ތުހުމަތުކޮށް އެމީހުންގެ ކޮރަޕްޝަނުގެ އެތަކެއް ޖަރީމާއެއް ވަނީ [ރިޕޯޓުކޮށްފައެވެ](https://www.indiatoday.in/india/story/modi-shah-are-grandfathers-of-corruption-tmc-lists-a-to-z-of-bjp-scams-1448365-2019-02-05). ބީޖޭޕީ ޕާޓީއަކީ އެންމެ ގިނަ "މުޖުރިމު" މެމްބަރުންނާ ސިޔާސީން ތިބި ޕާޓީކަމަށް ["ދަ ހިންދޫ"](https://www.thehindu.com/elections/bihar2015/bjp-tops-list-of-candidates-with-criminal-charges/article7720972.ece) އިންނާ، ["ހިންދުސްތާން ޓައިމްސް"](https://www.hindustantimes.com/india-news/bjp-has-highest-no-of-mps-and-mlas-with-cases-of-crime-against-women-study/story-UKFaWnMeVYCXCED03AZdGP.html) އިންނާ، އިންޑިއާ ޓުޑޭ އިން ވަނީ ރިޕޯޓުކޮށްފައެވެ. މީގެ ތެރޭ ޤާތިލުންނާ، ރޭޕިސްޓުންނާ، ވައްކަމާ، ފޭރުމާ، މާރާމާރީއާ އަދިވެސް އެތަކެއް ލާއިންސާނީ ޖަރީމާތަކެވެ. އަދި މީގެ އިތުރުން އިސްލާމްދީނަށް ފުރައްސާރަކޮށް އެ ދީނާމެދު ނަފްރަތު އުފައްދާ ފިކުރީ ގޮތުން ހަނގުރާކުރުމަކީ "މިނިވަންކަން" ކަމުގައި އެމްޑީޕީއާ އެ ޕާޓީގެ ނިވަލުގައި ތިބި އޭތީސްޓުން ބުނެ އޭނާގެ މަރުގެ ބަދަލު ހޯދަން ވަކާލާތުކުރާއިރު "ހިއުމަން ރައިޓްސް ވޮޗު" އިން [ރިޕޯޓުކުރާ](https://www.hrw.org/world-report/2019/country-chapters/india) ގޮތުގައި އެންމެ ގިނައިން އިންޑިއާގައި ނޫސްވެރިންނާ އިންސާނީ ޙައްޤުތަކަށް ވަކާލާތުކުރާ ފަރާތްތަކާއި އެކްޓިވިސްޓުން ރަހީނުކޮށް، އަނިޔާކޮށް އަނގަ ބައްދުކޮށްފައިވަނީ ސިޔާސީގޮތުން އެމްޑީޕީގެ އެންމެ އެކުވެރި އިންޑިޔާގެ ބީޖޭޕީ ސަރުކާރެވެ. މިމީހުންގެ ފިކުރިއްޔާތަކީވެސް ހައްދު ފަހަނަ އަޅާފައިވާ ރޭސިސްޓު "ހިންދޫ ސުޕްރީމެސިސްޓު" ފިކުރިއްޔާތެވެ. މީގެ ދަށުން މިމީހުން ހިންދޫ ދީނު ނޫން އެހެން ދީނުގެ މީހުންނަށް އަނިޔާކޮށް، ރޭޕުކޮށް، މަރައި އަދި އެތަކެއް ލާއިންސާނީ ޖަރީމާތަކެއް ހިންގާފައިވެއެވެ. އަދި މޯދީއާ އެހެނިހެން ހިންދޫ ސަރުކާރުތަކުން އެގައުމުތަކުގެ ސިފައިންނުން ހިންގާ އެތަކެއް ލާއިންސާނީ ޖަރީމާތައް ޚާއްޞަކޮށް މުސްލިމުންނާ ދެކޮޅަށް ހިންގާފައިވާ ޖަރީމާތަކަށް ރައްކާތެރިކަން ދީފައިވާކަމަށްވެސް "ހިއުމަން ރައިޓްސް ވޮޗު"  އިންވަނީ ރިޕޯޓުކޮށްފައެވެ. އަދި ރާއްޖޭގެ ސިފައިނުންނަށް ތަމްރީނާ އެހެނިހެން އެހީތައް ދީ ގާތްގުޅުންތައް އޮންނަ އިންޑިއާގެ ސިފައިނުން އިންކަޝްމީރު އިސްތިއުމާރުކޮށް އެތައް ލާއިންސާނީ ޖަރީމަތަކެއް ހިންގާފައިވާކަމަށް އިންސާނީ ޙައްޤުތަކަށް ވަކާލަތުކުރާ ޖަމިއްޔާތަކާއި، އެކްޓިވިސްޓުންނާ ޚަބަރު ފަތުރާ އިދާރާތަކުންވަނީ ރިޕޯޓުކޮށްފައެވެ. މީގެ ތެރޭގައި މުސްލިމު އަންހެނުން ގޭންގު ރޭޕުކޮށްފައިވާ އެތައް މައްސަލަތަކެއް "ބީބީސީ" އިންވަނީ [ރިޕޯޓުކޮށްފައެވެ](https://www.bbc.com/news/world-asia-41268906). އަދި މީގެ އިތުރުން އިންޑިއާ ސިފައިނުން ކަޝްމީރުގެ މުސްލިމް އާންމު މީހުން އެއްވެސް ކޯޓުގެ މަރުޙަލާއެއްވެސް ނެތި މެރުމާއި، ރޭޕުކުރުމާއި، ރޭޕުކޮށް މެރުމާއި، ގެއްލުވުމާއި، އަނިޔާކުރުން ދަނީ އިތުރުވަމުން ކަމަށް "ދަ ނިއުސް" އިންވަނީ [ރިޕޯޓުކޮށްފައެވެ](https://www.thenews.com.pk/print/432714-indian-human-rights-violations-on-the-rise-in-kashmir). އަދި މީގެ އިތުރަށް ކަޝްމީރުގެ މުސްލިމުންގެ މައްޗަށް އިންޑިއާ ސަރުކާރާ އޭގެ ލަޝްކަރުގެ ހައްދުފަހަނަ އެޅުމާއި އަނިޔާވެރިކަމުގެ ރިކޯޑުތައް ބެލުމަށް [މި ރިޕޯޓު](http://embassyofpakistanusa.org/wp-content/uploads/2018/12/Indian-Atrocities-in-Occupied-Jammu-Kashmir.pdf) ކިޔާލައްވާ. އަދި މީގެ އިތުރުން މޯދީއާ އޭނާގެ ޕާޓީ އަޑީގައި އޮވެގެން މުސްލިމުންނާ ދެކޮޅަށް ގުޖުރާތުގައި ހިންގި އެތަކެއް ލާއިންސާނީ ޖަރީމާތަކުގެ ރިޕޯޓުއްވެސް ހެއްކާއެކު އެހުރީ ފެންނާށެވެ. އަދި މިމީހުން ދީނީގޮތުން ހައްދުފަހަނައަޅައިގެން އެމީހުންގެ ކަލާންގެ "ގެރި" މަސްކާ މީހުން އަނިޔާކޮށް މަރާކަމީ އެނގެން ހުރި ޙަޤީގަތްތަކެވެ. އަދިވެސް އެތަކެއް އަނިޔާވެރިކަމެކެވެ.
<br/><br/>
ދެން ސުވާލުކޮށްލަންވީ އެމްޑީޕީ ސަރުކާރާއި ރާއްޖޭ ސިފައިނުންނާ ފުލުހުން އިންޑިއާގެ ހައްދުފަހަނައެޅި ބީޖޭޕީ ހިންދޫ ސަރުކާރާއި އަނިޔާވެރި ރޭޕިސްޓު ހިންދޫ ސިފައިނުންނާއެކު ކޮން "ހައްދުފަހަނައެޅުމަކާ" "ޓެރަރިޒަމް" އާ ދެކޮޅަށްތޯ މަސައްކަތްކުރެވޭނީ؟ އަދި ކުޑަކުދިން ފަޅާ ފާދިރީންނާއެކުވެ ކޮން ކުޑަކުދިންގެ ޙައްޤުތަކެއްތޯ ހިމާޔަތްކުރެވޭނީ؟ އިންސާނީ ކަރާމާތްތެރިކަމާއި ހައްޤުތައް ނިގުޅައިގަނެފައިވާ އިނގިރޭސިވިލާތާއި، އެމެރިކާ އަދި އިންޑިއާ ސަރުކާރުތަކާއެކު ކޮން އިންސާނީ ޙައްޤުތަކެއްތޯ ހިމާޔަތްކުރެވޭނީ؟ އަންހެނުންނަށް ޖަނަވާރުންނަށްވުރެވެސް ދަށު ދަރަޖައެއްކަމުގައި އެބަޔެއްގެ އަޤީދާއިންވެސް ޤަބޫލުކުރާ ހިންދޫއިންނާ އަތް ޖޯޑުކޮށް ބައްދައިގެން ކޮން އަންހެނުންގެ ޙައްޤުތަކެއްތޯ ހިމާޔަތްކުރެވޭނީ؟

