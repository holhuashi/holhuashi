---
layout: post
title: ސަލަފް ޖަމިއްޔާގެ ރައީސް އަނެއްކާވެސް ޔަހޫދީންނާއި ނަޞޯރާއިންނާއެކު އިސްލާމްދީން ނައްތާލަން ކުރެވޭ "އިންޓަފެއިތު" ސައްލާތަކުގައި ބައިވެރިވުމަށް ސަޢޫދީއަށް ފުރައިފި
date: 2019-05-27
---
<span>
![salaf-interfaith](/assets/ifsalaf.jpeg)
 </span>
<br/><br/>
މިއީ ސަޢޫދީ އިސްވެ ހަދާފައިވާ ''ވޯލްޑު މުސްލިމް ލީގު'' ޖަމިއްޔާ އިސްނަގައިގެން  ޔަހޫދީންނާއޞަލީބީންނާއެކު '' މެދުމިނުގެ ދީން'' ފަދަ ނަންތައް ކިޔައިގެން، ޙަޤީގަތުގައި މުސްލިމުންގެ ޢަޤީދާ ފާސިދުކޮށް، އިސްލާމްދީން އެތެރެ އެތެރެއިން ހަލާކުކޮށް ނައްތާލުމަށްޓަކައި ''އިންޓަފެއިތު'' ގެ ކުފުރު ފެތުރުމަށް ކުރެވޭ ސައްލާތަކެކެވެ. އިންޓަފެއިތަކީ އިސްލާމްދީނާ އެހެން ހުރިހާ ދީންތަކެއް އެއްފަސްކޮށް ހަމަހަމަކުރުމެވެ. މިބުނުމަށް އީމާންވުން ނުވަތަ މިކުފުރަށް އެއްބާރުލުންދީ މިފަތުރުމަށް މަސައްކަތްކުރާ މީހާއަކީ އުއްމަތުގެ އިޖުމާއުން ދީނުން ބޭރުވެފައިވާ މީހެކެވެ. މިކަމުގެ ކުފުރު ބަޔާންކޮށް ޚުދު ސަޢޫދީ ޢަރަބިއާގެ ކުރީގެ ފަތުވާ ކައުންސިލުންވެސް ވަނީ ފަތުވާދީފައެވެ. މިހެންކަމަށްވީއިރު ސަޢޫދީ ޢަރަބިއާގެ ކުރީގެ ފަތުވާ ކައުންސިލުގެ ޝެއިޚުންކަމަށްވާ ބިންބާޒް އާ އުތެއިމީންއަށް ތަބާވާކަމަށް ދައުވާކުރާ ސަލަފް ޖަމިއްޔާގެ ޝެއިޚުން ކީއްވެގެންތޯ އެ ޝެއިޚުންގެ ފަތުވާތަކާ ކަނޑައެޅިގެން ޚިލާފަށް އަދި މިހާ ސާފު މައްސަލައެއްގައި އިސްލާމްދީނާ ދެކޮޅަށް މި ދީނުގެ އަދުއްވުންނަށް އެހީތެރިވިމިވަނީ؟
<br/><br/>
![salaf-interfaith](/assets/ifsalaf2.png)
<br/>
މުސްލިމް ވޯލްޑު ލީގުގެ މައިގަނޑު މަޤްސަދަކީ ކާފަރުންނާއެކު ''ޓޮލަރެންސް'' ''ކޯއެކްސިސްޓެންސް'' އަދި ''ލޯބި'' ގާއިމްކުރުމެވެ.
<br/><br/>
![salaf-interfaith](/assets/ifsalaf3.png)
<br/>
އަދި ހުރިހާ ދީންތަކަށް އިޙުތިރާމްކޮށް ގަދަރުދީ މިނިވަންކަން ދިނުމެވެ. 
<br/><br/>
![salaf-interfaith](/assets/ifsalaf4.png)
<br/>
އަދި އިންޓަފެއިތު ކުފުރު ފެތުރުމަކީ މުސްލިމް ވޯލްޑު ލީގުން ފަޚުރުވެރިވެ ކުރާކަމެކެވެ 
<br/><br/>
ކަނޑިބަޑިން ހަނގުރާމަކޮށް މުސްލިމުންގެ ބިންތައް އިސްތިއުމާރުކޮށްގެންވެސް ކާފަރުންނަށް އިސްލާމްދީން ނައްތާނުލެވުމުން އެމީހުން ދެން މުސްލިމުންގެ ބިންތަކުގައި އައްޔަންކުރީ އެމީހުންގެ ޕަޕެޓު ވެރިންނެވެ. މިވެރިންގެ ޒަރީއާއިން މުސްލިމުންނަށް ކިޔަވައިދޭ ސްކޫލްތަކާއި ޔުނިވަރސިޓީތައް ކާފަރުން ކޮންޓްރޯލުކުރިއެވެ. އަދި މުސްލިމުންގެ ޢަޤީދާ ފާސިދުކުރުމަށް އެޑިއުކޭޝަން ނިޡާމަށް ކޮކަޑިލިއެވެ. އަދި މިނިމުނީކީއެއް ނޫނެވެ. ކާފަރުން އިސްލާމްދީނާ ދެކޮޅަށް ކުރާ ސިކުނޑިއާ ހިތުގެ ހަނގުރާމައިގާ ކާފަރުންގެ އެންމެ ބޮޑު ހަތިޔާރަކަށް ވެގެންދިޔައީ ދީނީ ޔުނިވަރސިޓީތަކުގައި ތަމްރީނުކުރެވޭ ޝެއިޚުންނެވެ. އަދި މިއީ ކާފަރުން މުސްލިމު ގައުމުތަކުގައި ތިބި ވެރިންނާ ގުޅިގެން ޚާއްޞަކޮށް ސަޢޫދީ ޢަރަބިއާ އިސްރޯލެއް އަދާކޮށްގެން ފާޅުގައި ކުރަމުން އަންނަކަމެކެވެ. މިކަން 2017 ގައި ސަޢޫދީ ޢަރަބިޔާގެ ރިޔާދުގައި ބޭއްވުނު އެމެރިކަން-އަރަބް ސަމިޓްގައި މުސްލިމް ގައުމަތައް ކަމުގައި ދައުވާކުރާ ގައުމުތަކުގެ ހުރިހާ ވެރިންނެއް ޝާމިލުވާނެހެން، ސަޢޫދީ ރަސްގެފާނާ އެމެރިކާގެ ރައީސް ޑޮނާލްޑު ޓްރަމްޕާ ދެމެދު ރަސްމީކޮށްވެފައިވާ އެއްބަސްވުމެކެވެ. އިސްލާމްދީނަކީ ތިމަންނަމެންނަށް ނަފްރަތުކުރާ ދީނެއްކަމަށް ބުނެ އިސްލާމްދީނާ ދެކޮޅަށް ހަނގުރާމަކުރަމުންދާ ޞަލީބިންގެ ބޮޑު، އެމެރިކާގެ ރައީސް ޓްރަމްޕުވަނީ އިސްލާމްދީނާ ބެހޭ ގޮތުން އިސްލާމީގައުމުތަކުގެ ވެރިންނަށް ބޮޑު ތަޤުރީރެއްވެސް ދީފައެވެ.
<br/><br/>
<span>
![salaf-interfaith](/assets/ifsalaf5.jpg)
 </span>
<br/><br/>
ޞަލީބީންނާއެކު އިސްލާމްދީނާ ފޮހެލަން 50 އެތައް އިސްލާމްކަމަށް ދައުވާކުރާ ދައުލަތްތަކެއް ރިޔާޟު ސަމިޓުގައި ބައިވެރިވިއެވެ. މީގެ ތެރޭ ރާއްޖެވެސް ހިމެނެއެވެ.
<br/><br/>
ރިޔާޟު ސަމިޓުގައި ވެވުނު އެއްބަސްވުމުގެ ރިޕޯޓު އޭރު ހުރި އެމެރިކާގެ ޚާރިޖިއްޔަ ބޮޑު ވަޒީރު، މާކް ޓީލަރސަން އެމެރިކާގެ ސެނެޓަށް ދީފައިވެއެވެ. މީގައި ޓިލަސަން އެމެރިކާއާ ސަޢޫދީ ގުޅިގެން އިސްލާމްދީން އެމެރިކާ ރުހޭ ''މެދުމިނުގެ'' ދީނަކަށް ހެދުމަށް ބައިވަރު ކަންކަން ކުރުމަށް އެއްބަސްވެފައިވާ ކަމަށް ބުނެފައިވެއެވެ. މީގެ ތެރޭ ކާފަރުން މާނަކުރާ ހަރުކަށި ފިކުރު (އިސްލާމީ ޞައްޙަ ޢަޤީދާ) ނައްތާލުމަށް މުސްލިމުންގެ ފޯނުތަކަށް ފާރަލައި މެސެޖުތައް ބެލުމަށް ސެންޓަރެއް ރިޔާޟުގައި ގާއިމްކުރެވިފައިވާ ކަމަށް ޓިލަސަން ބުނެފައިވެއެވެ. އަދި މި ސެންޓަރުގައި މީގެ އިތުރުން ބައިވަރުކަންކަން ކުރުމަށް ވަނީ އެއްބަސްވެވިފައެވެ. މީގެ ތެރޭ ސަޢޫދީގެ ޔުނިވަރސިޓީތަކާ، މިސްކިތްތަކާ، މަދުރަސާތަކާއި އަދި  މިނޫނަސް ދުނިޔޭގެ އެކިކަންކޮޅުތަކުގައި ކިޔަވައިދޭ ދީނީ ފޮތްތައް ގެނެސްގެން ކާފަރުން މާނަކުރާ ހަރުކަށި ފިކުރުގެ ފޮތްތައް ބަދަލުކޮށް އަލުން ޗާޕުކުރެވި އެ މަދުރަސާތަކާއި މިސްކިތްތަކުގައި ކިޔަވައި ދިނުމަށް ފޮނުވުން ހިމެނެއެވެ. އަދި އެމެރިކާގެ ޚާއްޞަ ބެލުމުގެ ދަށުން ދަރުސްތަކާ، ނަސޭހަތްތަކާ ވަޢީޟު ދިނުމަށް ޒުވާން ޝެއިޚުން ސަޢޫދީގެ ދީނީ ޔުނިވަސިޓީ ތަކުގައި ތަމްރީނުކުރެވޭނެކަމަށް ޓިލަރަސަން އެމެރިކާގެ ސެނެޓަށް ކިޔައިދީފައިވެއެވެ.
<br/><br/>
އަދި މީގެ ކުރިން 2014 ގައި އަލްޖަޒީރާއިން ލީކުކޮށްލި އިޒުރޭލުގެ ޖާސޫސް އިދާރާ މޮސާދުގެ ސިއްރު ލިޔެކިޔުންތަކެއްގައި ބުނާގޮތުން މުސްލިމް ޤައުމުތައްކަމަށް ދައުވާކުރާ ގައުމުތައް ޝެއިޚުން އެމީހުންގެ ވެރިކަންތައް ދިފާއުކުރުމަށް ތަމްރީނުކޮށް ބޭނުންކުރާކަމާއި މީގެ ތެރޭ ހުކުރު ޚުތުބާތައް މިވެރިންގެ މަސްލަޙަތަށް ދިނުން ފަދަ ކަންކަން މޮއްސާދުން ފާހަގަކޮށްފައިވެއެވެ. މި ރިޕޯޓުގައި މޮއްސާދުންވަނީ އިޒުރޭލުގެ މަސްލަޙަތު ހިމާޔަތްކޮށް އެމީހުން ހިތްރުހޭ އިސްލާމް ފެތުރުމަށް މަސައްކަތްކުރާ ގައުމުތައް ފާހަގަކޮށް މާކުސް ދީފައެވެ. މީގެ ތެރޭ އެންމެ ގިނަ މާކުސް ދީފައިވަނީ ސަޢޫދީ ޢަރަބިއާ އަށެވެ. އަދިވެސް މިސުރަށާއި އަލްޖީރިޔާ އަދި ޔަމަނުގެ ދައުލަތްތައް ''މޮޑަރޭޓް'' އިސްލާމް ފަތުރަން ކުރާ މަސައްކަތްތައް މޮސާދުން ވަނީ ފާހަގަކޮށްފައެވެ.
<br/><br/>
ކާފަރުންނާ އެވެރިންގެ އަޅު މުރުތައްދު ސަރުކާރުތަކާ މި ސަރުކާރުތަކަށް ވަފާތެރި 'ތަމްރީނުކުރެވިފައިވާ' ޝެއިޚުން އެއްބައިވެ އިސްލާމްދީނާ ދެކޮޅަށް ފިކުރީ ގޮތުން މިކުރާ ހަނގުރާމައިގެ ޙަޤީގަތް އައްޝެއިޚް މޫސާ ޖިބްރީލް ވަނީ ކިޔާ ދެއްވާފައެވެ. ޝެއިޚްގެ މި ވީޑިއޯގައި ޝެއިޚް ވިދާޅުވެފައިވަނީ މީހާގެ އިސްލާމްކަން އެޔަކާއި ނުލައި ޞައްޙަ ނުވާނެ، ދީނުގެ އަސްލުތަކުގެތެރެއިން ހިމެނޭ ''އަލްވަލާ ވަލްބަރާ'' އާ ދެކޮޅަށް ކުރެވޭ ހަނގުރާމައެކެވެ. އަލްވަލާ ވަލްބަރާއަކީ މުސްލިމުންގެ އައިޑެންޓިޓީ ކަމަށާއި މި މުސްލިމުންގެ ތެރެއިން މިނައްތާލަން މުރުތައްދުވެރިން އެމީހުންގެ މަދުރަސާތަކާއި ދީންވިއްކި ޝެއިޚުން ލައްވާ ބޭނުންވަނީ އިންޓަފެއިތުގެ ކުފުރު ފަތުރުވައިގެން މުސްލިމުން އިސްލާމްދީނުން ނެރެލައި މޮޔަވެފައިވާ ޖަނަވާރުތަކެއް ފަދައިން ދޫކޮށްލުމަށެވެ. މިހެންކަމުން މިފިކުރީ ހަނގުރާމައިން ސަލާމަތްވުމަށް އަލްވަލާ ވަލްބަރާ އަކީ ކޮބައިކަމާއި އޭގެ މުހިންމުކަން އެންމެ އާދައިގެ މުސްލިމް މީހާވެސް ކޮންމެހެންވެސް ދަންނަންޖެހޭކަމަށާއި މިކަމުގައި މުސްލިމް މީހާ ބަލިކަށިކަމެއް ހުރެއްޖެނަމަ ވާނެ ގެއްލުންވެސް ޝެއިޚްވަނީ ބަޔާންކުރައްވާފައެވެ.
<br/><br/>
މިހެންކަމުން އިސްލާމްކަމުގެ ގަހަނާ އަޅައިގެން ''ޝެއިޚް'' ކަމުގެ ފޭރާމުގައި މިތިބަ ދީންވިއްކި ޙިމާރުންތަކާމެދު މުސްލިމުން ސަމާލުވަންޖެހެއެވެ. އެމީހުންގެ ދީން ރައްކާތެރިކުރަން ޖެހެއެވެ. މީގެ ދުވަސްތަކެއް ކުރިން ޖަމިއްޔަތު ސަލަފުގެ ރައީސް ޝެއިޚް ޢަބްދު ﷲ އަށް ''ސުލްޙައިގެ'' ސަފީރުކަން ދިން ޞަލީބީ އީޔޫ ގެ ދަށުން ހިންގާ ''އީއެމްއެލް'' އަކީވެސް "މުސްލިމް ލީގު ވޯލްޑު'' އާއެކު އިންޓަފެއިތުގެ ކުފުރު ފަތުރަން މަސައްކަތްކުރާ ޖަމިއްޔާއެކެވެ. އަދި ސަލަފު ޖަމިއްޔާއިން ފަޚުރުވެރިވާ މިދެ ޖަމިއްޔާއިންވަނީ މީގެ ކުރިން 2008 ގައިވެސް ޔަހޫދީންނާއި ނަޞާރާއިންގެ ފާދިރީންނާއި ރާހިބުން ގެނެސްގެން މީގެ ކޮންފަރެންސެއް އަންދަލުސްގައި ބާއްވާފައެވެ. އަދި ވަރަށް ފަހުން މިއަހަރުގެ މާޗު މަހު، ޞަލީބީ ރަޝިޔާގައިވެސް މިވެރިން ވަނީ އިސްލާމްދީނުގެ ގަދަރު ކަނޑުވާލައި، އިސްލާމްކަން ކުފުރާ އެއް ހަމަކޮށް، އަލްވަލާ ވަލްބަރާ އެއްކޮށް ނައްތާލުމަށް ކޮންފަރެންސެއް ބާއްވާފައެވެ. މީގެ އިތުރުންވެސް އެތައް ސައްލާތަކެއް، އެތައް ރޭވުންތަކަކާއި މަސައްކަތްތަކެއް ފިކުރީގޮތުން ޔަހޫދީންނާއި ނަޞޯރާއިންނާއެކުވެ އިސްލާމްކަމުގެ ފޭރާމުގައި ތިބި ކާފަރުންގެ އެޖެންޓުއްތައްވަނީ ކޮށްފައެވެ. އަދި ކުރަމުން އެބަ ގެންދެއެވެ.
